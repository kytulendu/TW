
             เสียง (Sound)

     เสียงเกิดจากการสั่นสะเทือน (vibrations) ของวัตถุ เช่น เสียงเปียโน
เกิดจากการสั่นสะเทือนของเส้นลวดเมื่อเรากดบนคีย์เปียโน   เสียงกลองเกิดจากการสั่น
สะเทือนของผิวกลองเมือ่ตีด้วยไม้  เสียงไวโอลินเกิดจากการสั่นสะเทือนของสายไวโอลิน
เวลาที่เราเคาะส้อมเทียบเสียง(tuningfork) จะเห็นปลายส้อมเทียบเสียงสั่นสะเทือน
อย่างรวดเร็วทำให้เกิดเสียง เสียงขลุ่ยเกิดจากการสั่นสะเทือนของอาการภายในขลุ่ย 
เสียงที่มาจากวิทยุเกิดจากการสั่นสะเทือนของลำโพงเสียง   เสียงระฆังเกิดจากการสั่น
สะเทือนของตัวระฆังเมื่อถูกตีเสียงเคาะประตูเกิดจากการสั่นสะเทือนของไม้เมื่อถูกเคาะ
ฯลฯ เราจึงกล่าวว่าเสียงเกิดจากการสั่นสะเทือน และเราจะได้ยินเสียงก็ต่อเมือการสั่น
สะเทือนเดินทางนั้นเดินทางมาถึงหูเรา

การเดินทางของเสียง
     เสียงเดินทางผ่านโมเลกุลของตัวกลางของสารบางชนิด โดยการสั่นสะเทือนของ
โมเลกุลหนึ่งถ่ายทอดไปยังโมเลกุลที่อยู่ถัดออกไปวัตถุที่อ่อนนุ่มเบา เช่น สำลี ผ้า 
พรม ฯลฯ ไม่เป็นตัวทำให้เกิดการสั่นสะเทือน ดังนั้นเสียงจึงผ่านไม่ค่อยได้ และกลายเป็น
ตัวดูดเสียง วัตถุ เช่น เหล็ก น้ำ อากาศ เสียงผ่านได้ดี แต่เสียงไม่ผ่านสูญญากาศ  ดังที่
เราทราบกันดีอยู่แล้ว เพราะไม่มีโมเลกุลของสารสำหรับเป็นตัวพาเสียง ผิดกับแสง แสง
เดินทางผ่านสูญญากาศได้ดี

ความเร็วของเสียง
     เสียงเดินทางได้ช้าเมื่อเทียบกับแสง เราอาจเคยสังเกตุเห็นว่า เรามักเห็น
ฟ้าแลบก่อนได้ยินเสียงฟ้าร้องเสมอ ทั้ง ๆ ที่ฟ้าร้องเกิดขึ้นในขณะเดียวกันกับฟ้าแลบ  หรือ
เวลาที่คนยิงปืนเรามักเห็นแสงไฟที่กระบอกปืน ก่อนได้ยินเสียงปืนเสมอ
     ความเร็วของแสงมากมายจนกระทั้งแสงอาจเดินทางได้รอบโลกเพียงชั่วระยะที่เรา
กระพริบตาเท่านั้น นักวิทยาศาสตร์เคยได้ทดลองและคำนวนความเร็วของแสงพบว่า แสง
เดินทางด้วยความเร็วประมาณ 186,000 ไมล์ ต่อวินาที หรือประมาณ3x1010
เซนติเมตรต่อวินาที โดยมากเรามักถือว่าแสงเดินทางมาถึงตาเราทันทีที่เกิดแสง
     ความเร็วของเสียงในอากาศโดยประมาณเท่ากับ 1,100 ฟุตต่อวินาที ถ้าทำ
การทดลองให้ถูกต้องและแม่นยำ จะพบว่าความเร็วของเสียงเพิ่มขึ้น 2 ฟุต/วินาที ทุก ๆ
1 องศาเซนเซียสที่เพิมขึ้นและจากการทดลองหลาย ๆ ครั้งพบว่าความเร็วของเสียงที่ 
0 องศาเซนเซียส เท่ากับ 1090 ฟุต/วินาที ดังนั้นเราอาจคำนวนได้ว่าที่ 30 องศาเซน
เซียสความเร็วของเสียงจะเป็น1150ฟุต/วินาที แต่โดยทั่ว ๆ  ไปเรามักใช้ความเร็ว
ของเสียงในอากาศเป็นประมาณ  1100  ฟุต/วินาที หรือ 750 ไมล์/ชั่วโมง  ที่ระดับน้ำ
ทะเลในกรณีที่ไม่ทราบอุณหภูมิ
     นอกจากนี้ความเร็วของเสียงยังขึ้นอยู่กับสารตัวกลางที่เป็นตัวนำเสียง ในของ
เหลวเสียงเดินทางได้เร็วกว่าในก๊าซ และในของแข็งเสียงเดินทางได้เร็วกว่าในของ
เหลว ตัวอย่างเช่น
  ความเร็วของเสียงในอากาศที่ 20o ซ.1130 ฟุต/วินาที หรือ 770 ไมล์/ชั่วโมง
  ความเร็วของเสียงในอากาศที่ 20o ซ.4760 ฟุต/วินาที หรือ 3240 ไมล์/ชั่วโมง
  ความเร็วของเสียงในอากาศที่ 20o ซ.16400 ฟุต/วินาที หรือ 11200 ไมล์/ชั่วโมง

อัตราเร็วซูเปอร์โซนิก (Supersonic speed) กับเลขมัค (Mach number) 
     อัตราเร็วซูเปอร์โซนิก หมายถึงอัตราเร็วที่เร็วกว่าเสียงในอากาศ เช่น ความเร็ว
ของเครื่องบินจรวด เป็นต้น ซึ่งไปได้เร็วกว่า 770 ไมล์ต่อชั่วโมง
     ในการกล่าวถึงความเร็วที่เร็วกว่าเสียงนี้อาจกล่าวเป็นเลขมัค (Mach number) 
ซึ่งคืออัตราส่วนของความเร็วของเครื่องบิน หรือจรวดต่อความเร็วของเสียงในอากาศ ตัว
อย่างเช่น
         Mach 1 หมายความว่า เร็วเท่ากับเสียง
         Mach 2 หมายความว่า เร็วเป็นสองเท่าของเสียง
         Mach 3 หมายความว่า เร็วเป็นสามเท่าของเสียง เป็นต้น

ลักษณะคลื่นเสียง
     โดยปกติ ความร้อน แสง เสียง ไฟฟ้า วิทยุ ฯลฯ เดินทางในลักษณะที่เป็นคลื่นคลื่น
โดยทั่วไปมี 2 ประเภท คือ
     (1)คลื่นขวาง (Transverse wave) ได้แก่คลื่นแม่เหล็กไฟฟ้า 
(electromagnetic wave) ทั้งหลาย เช่น แสง ความร้อน วิทยุ ฯลฯ
     (2)คลื่นยาว (Longitudinal wave) คลื่นชนิดนี้เดินทางเป็นแบบการอัด
(compressions) และการกระจาย (rarefactions) เปรียบได้กับเวลาที่เรายืดลวด
สปริง สปริงจะกระเด้งทำให้ลวดสปริงอัดตัวเข้าหากัน (compressions) แล้วขยาย คือ
ขดลวดกระจายห่างจากกัน (rarefaction) อัดแล้วขยายเป็นดังนี้เรื่อยไปตลอดทั่ว
ความยาวของลวดสปริงอันนั้น การคลื่นไหวของการสั่นสะเทือนไปตามทิศทางของคลื่น คลื่น
ชนิดนี้เป็นตัวอย่างของเสียง เราทราบว่าเสียงเกิดจากการสั่นสะเทือน โดยมีตัวกลางหรือ
มีโมเลกุลของสารบางอย่างเป็นตัวพาเสียง และคลื่นเสียงนั้นเป็นแบบอัดและขยาย และ
ต้องมีโมเลกุลของตัวกลางเป็นตัวพาคลื่นเสียงไป จึงทำให้เห็นได้ชัดว่าเสียงไม่สามารถจะ
เดินทางผ่านสูญญากาศ เพราะไม่มีโมเลกุลของสารเป็นตัวพาเสียง และยิ่งทำให้เราเห็น
ชัดขึ้นไปอีกว่าในสารที่โมเลกุลของมันอัดกันแน่น  เช่นในเหล็กเสียงย่อมเดินทางไปได้เร็ว
กว่าในน้ำ ซึ่งโมเลกุลอยู่ห่างกันกว่าในเหล็กเพราะต้องรอเวลาที่โมเลกุลของมันกระทบกัน



     ระยะทางจากคลื่นอัด แห่งหนึ่ง ไปยังคลื่นอัดอีกแห่งหนึ่ง หรือจากคลื่นกระจายแห่ง
หนึ่งไปยังคลื่นกระจายที่อยู่ถัดไป เรียกว่า ความยาวคลื่น หรือ 1 คลื่น จำนวนคลื่นที่เดิน
ทางไปได้ภายใน 1 วินาที เรียกว่าความถี่ (frequency) ระยะทางที่มากที่สุดจากคลื่น
ไปยังตำแหน่งที่มันอยู่นิ่ง ตามปกติเรียกว่าอัมปลิจูด (amplitude) ถึงแม้คลื่นเสียงจะเดิน
ทางเป็นแบบคลื่นยาว แต่ในการอธิบายบางครั้งเห็นได้ยาก เพื่อให้เข้าใจได้ง่าย 
อาจอธิบายคลื่นเสียงโดยใช้คลื่นขวาง

ความยาวคลื่น ความถี่ และความเร็วของคลื่น
     ถ้าให้ S เป็นต้นเสียง และภายใน 1 วินาที เสียงจาก S เดินทางไปถึง S'
ฉะนั้น ระยะทางจาก S ถึง S' ก็คือความเร็วของคลื่น สมุติว่า SS' ยาว 5 ซม. ระยะ
ทาง 5 ซม. นี้ ประกอบด้วย 10 คลื่น(ความถี่) ความยาวของ 1 คลื่นเท่ากับ 1/2 ซม.
ดังนั้นจึงทำให้พอสรุปได้ว่า  ความเร็วของคลื่นเท่ากับความถี่ คูณด้วยความยาวคลื่น  กฏนี้
ใช้ได้ทั่วไปสำหรับคลื่นทุกชนิด
                  ถ้าให้ v = ความเร็วของคลื่น
                       n = ความถี่
                       a = ความยาวคลื่น
                ฉะนั้น   v = na

การสะท้อนเสียง
     เราย่อมทราบกันดีอยู่แล้วว่าแสงสะท้อนได้จากวัตถุที่เป็นมัน เช่น จากกระจก
จากแผ่นโลหะสังกะสี  เป็นต้น  เสียงก็เช่นเดียวกัน  อาจสะท้อนได้  เราอาจเคยได้ยิน
เสียงสะท้อนเวลาตะโกนอยู่บนหน้าผา  ตามเฉลียงตึกยาว ๆ หรือในห้องประชุมขนาดใหญ่
หรือบ่อน้ำลึก ๆ ฯลฯ  การสะท้อนเสียงนี้  อาจทำให้สามารถวัดระยะทางระหว่างตัวเรา
กับหน้าผาได้  ถ้าเราจับเวลาตอนที่เราตะโกนและตอนเสียงสะท้อนเข้ามาถึงหูเรา
     1. เสียงสะท้อนในอาคาร  การสะท้อนเสียงในห้องแคบเรามักไม่รู้สึกเพราะ
การสะท้อนเสียงเกิดขึ้นชั่วระยะเวลาอันสั้นมาก จนเสียงสะท้อนกับเสียงเดิมกลมกลืนกันไป
แต่ในห้องใหญ่มาก เช่น หอประชุม  เสียงสะท้อนกินเวลานานพอประมาณ   ทำให้เราได้
ยินเสียงก้อนตามมา  และทำให้การพูดไม่ชันเจน
     ห้องยาว 55 ฟุต เสียงจะเดินทางจากผู้พูดที่อยู่หน้าห้องไปถึงผนังด้านหลัง
1 ส่วน 20 วินาที  รวมเวลาเดินทาง 1 ส่วน 10 วินาที  ซึ่งเป็นระยะเวลานานพอที่จะ
ทำให้เกิดเสียงก้องตามมา  และทำให้ผู้ฟังรู้สึกรำคาญฟังไม่ค่อยรู้เรื่อง   ห้องแบบนี้จัดว่า
ระบบการป้องกันเสียงสะท้อนเลว (poor acoustics)




     ระบบการป้องกันเสียงที่ดีนั้น ทำได้โดยเสริมเสียงที่พูดให้ชันขึ้นในขณะเดียวกับ
ที่ลดเสียงก้องหรือเสียงสะท้อนลง การเสริมเสียงให้ดังทำได้โดยใช้ไมโครโฟน การลด
เสียงสะท้อนทำได้โดยบุผนังและเพดานที่หนา ๆ ด้วยวัตถุที่ดูดเสียงได้ โดยเฉพาะมักใช้
ที่เป็นฉนวนความร้อน เช่น ผ้า พรม ใยหิน แอสเบสตอส เป็นต้น
ระดับเสียงกับความถี่ของเสียง (Pitch and Frequency)
         ระดับเสียงหมายถึงเสียงสูงและเสียงต่ำ  ไม่เกี่ยวกับความดัง หรือความค่อย
ระดับเสียงขึ้นอยู่กับความถี่ของเสียง   ถ้าเสียงมีความถี่มากเสียงจะสูง   ถ้าความถี่น้อย
เสียงจะต่ำ  เสียงไซเรนเกิดจากการเป่าอากาศไปกระทบกับรูเล็ก ๆ   ของแผ่นโลหะที่
กำลังหมุน  อากาศที่ผ่านทะลุรูของแผ่นวัตถุ  ทำให้เกิดการสั่นสะเทือนเป็นคลื่นเสียง เมื่อ
หมุนแผ่นโลหะช้าบ้าง เร็วบ้าง เราจะได้เสียงที่มีลักษณะเหมือนเสียงไซเรน  ที่เราได้ยิน
ตามรถดับเพลิง หรือรถพยาบาล
         การทดลองเกี่ยวกับเสียงไซเรน   แสดงให้เห็นว่าระดับเสียงสูง  หรือต่ำนั้น
ขึ้นอยู่กับความถี่ของคลื่นเสียงนั้น  (จำนวนคลื่นเสียงภายใน 1 หน่วยเวลา) เวลาเราพูด
ถึงความถี่ของเสียง เรามักจะวัดเป็นจำนวนการสั่นสะเทือนต่อวินาที (vibrations per
second หรือ vps)
         สมมุติว่าในการทำการทดลองเกี่ยวกับเสียงไซเรน  ให้แผ่นโลหะมีรูอยู่ 80 รู
และหมุน  10  รอบต่อวินาที  จะเห็นได้ว่า 80 x 10 = 800 รู  ผ่านช่องอากาศทุก ๆ
วินาที  ซึ่งหมายความว่า เสียงไซเรนที่ออกมานั้นประกอบด้วย  800  คลื่นอัด  และคลื่น
กระจาย  หรือมีความถี่ 800 vps.  เสียงจะสูง   ถ้าลดความเร็วในการหมุนแผ่นโลหะ
ลงให้เหลือเพียง  5  รอบต่อวินาที  เสียงไซเรนจะมีความถี่  5 x 80 = 400  pvs.
และเสียงจะต่ำเมื่อเทียบกับเสียงไซเรนที่มีความถี่  800  vps.
ปรากฎการณ์ดอปเปลอร์ (Doppler Effect) ของเสียง
         เวลาเรายืนอยู่ข้างทางรถไฟ  ในขณะที่รถไฟเปิดหวูด  เราจะพบว่า  ถ้ารถ
ไฟคลื่อนเข้าใกล้ตัวเราเสียงหวูดจะแหลมเล็ก  แต่ถ้ารถไฟเคลื่อนห่างตัวเราออกไปเสียง
หวูดจะต่ำลง  ปรากฎการณ์ในทำนองเดียวกันเกิดขึ้น ถ้าต้นเสียงอยู่กับที่และผู้สังเกตการณ์
เคลื่อนที่เข้าหา  เสียงจะสูงขึ้น  หรือเมื่อเคลื่อนที่ออกจากเสียงจะรู้สึกเสมือนเสียงต่ำลง
การที่ระดับเสียงเปลี่ยนไปเมื่อเสียงเคลื่อนเข้าหาหรือเสียงเคลื่อนห่างออกไปจากผู้สังเกต
การณ์นี้ (ถึงแม้ว่าความถี่ของต้นเสียงคงที่)เป็นปรากฏการณ์ของเสียงที่เรียกว่า Doppler
effect




         ปรากฏการณ์อันนี้อธิบายได้ว่า  เมื่อหูของเราเคลื่อนเข้าหาต้นเสียง  หรือต้น
เสียงเคลื่อนเข้าหาหูเรา    แล้วทำให้เราได้ยินเสียงสูงขึ้นนั้นเป็นเพราะว่าหูจะรวบรวม
จำนวนคลื่นต่อวินาที (หรือความถี่ของเสียงที่มากระทบหู)  ได้มากกว่าเมื่ออยู่กับที่ และใน
ทางกลับกัน  ถ้าต้นเสียงหรือผู้สังเกตการณ์  เคลือนที่ออกไปหูจะรวบรวมจำนวนคลื่นเสียง
ต่อวินาที  (หรือความถี่ของเสียงที่มากระทบหู) ได้น้อยกว่าเมื่อเสียงเคลื่อนที่
         ปรากฎการณ์ดอปเปลอร์นี้เกิดขึ้นกับคลื่นเสียงวิทยุ   และคลื่นแสงเช่นเดียวกัน
โดยการวัดการเปลี่ยนแปลงความถี่   หรือความยาวคลื่นของแสง   ทำให้นักดาราศาสตร์
สามารถคำนวนหาอัตราเร็วของดาวที่เคลื่อนเข้าใกล้หรือออกห่างจากโลกเราได้
ความถี่ของเสียงที่หูมนุษย์สามารถได้ยิน
         เราทราบแล้วว่าเสียงเกิดจากการสั่นสะเทือน  แต่การสั่นสะเทือนทุกอย่างไม่
จำเป็นต้องทำให้เกิดเสียงที่หูมนุษย์สามารถได้ยิน   หูมนุษย์สามารถได้ยินเสียงจากการสั่น
สะเทือนที่มีความถี่จำนวนหนึ่งเท่านั้น ถ้าความถี่ของเสียงน้อยเกินไปเราไม่ได้ยินเสียง ถ้า
ความถี่ของเสียงมากเกินไปเราจะไม่ได้ยินเสียงเช่นกัน โดยปกติแล้วหูมนุษย์สามารถจะได้
ยินเสียงที่มีความถี่อยู่ระหว่าง 16 - 20,000 vps. เท่านั้น
         สุนัขสามารถจะได้ยินเสียงที่มีความถี่สูงกว่ามนุษย์   ดังนั้นนกหวีดสำหรับเรียก
สุนัข  จึงมีความถี่สูงมากจนหูมนุษย์ไม่สามารถได้ยินเสียง
         นักวิทยาศาสตร์ได้ทำการทดลองเกี่ยวกับเสียงที่มีความถี่สูงมาก ที่หูมนุษย์ไม่ได้
ยินซึ่งเรียกว่า  การสั่นสะเทือนอุลตราโซนิก (Ultrasonic vibration)  เช่นอาจทำ
เสียงที่มีความถี่สูงกว่า 200,000 vps. เสียงทีมีความถี่สูงมากเช่นนี้อาจใช้ฆ่าปลาในอ่าง
ฆ่าแมลง  และทำให้วัตถุที่อยู่ใกล้ร้อนขึ้นได้   ถึงแม้ว่ามนุษย์เราไม่ได้ยินเสียงนั้น   แต่ก็
อาจทำให้คนเราไม่สบาย   ดังที่เราอาจเคยรู้สึกว่าเสียงเครื่องยนต์เจ๊ตนั้นทำให้เรารู้สึก
แสบแก้วหูและประสาทเสีย   เนื่องจากก๊าซที่ถูกขับดันออกมาด้วยความเร็วสูงมากจนทำให้
เกิดการสั่นสะเทือนที่มีความถี่สูง
         1. โซนาร์ (Sonar)  เป็นเครื่องมือที่ใช้สำหรับวัดระยะทางโดยอาศัยเสียง
สะท้อน  ระบบโซนาร์คล้ายคลึงกันกับเรดาร์  แต่ใช้คลื่นเสียงแทนคลื่นวิทยุ  โซนาร์สร้าง
ขึ้นเพื่อจะค้นหาสิ่งกีดขวางที่อยู่ใกล้เรือในขณะที่มีหมอกลงจัด โดยการส่งเสียงที่มีความถี่สูง
มากหูมนุษย์ไม่สามารถได้ยินจากเรือเป็นระยะเวลาเท่า ๆ กัน แล้วจับเวลาที่เสียงสะท้อน
กลับมาถึงเรือ  เมื่อทราบความเร็วของเสียงในอากาศก็จะทำให้สามารถวัดระยะห่างของ
วัตถุนั้นจากเรือได้  วิธีนี้ใช้สำหรับวัดความลึกของก้นมหาสมุทร และสำหรับค้นหาเรือดำน้ำ
ซึ่งใช้กันมากในสมัยสงครามโลกครั้งที่สอง



         ค้างคาว  ซึ่งมองทางไม่ค่อยเห็นก็ยังสามารถบินได้  ทั้งนี้ก็เพราะมันใช้ระบบ
คล้ายกับโซนาร์เป็นเครื่องนำทาง  โดยมันส่งเสียงที่มีความถี่สูงมากซึ่งมนุษย์ไม่สามารถได้
ยิน  ค้างคาวอาจส่งคลื่นเสียงมีความถี่ถึง 80,000 vps. แล้วรับฟังการสะท้อนเสียงจาก
วัตถุที่กีดขวางที่อยู่รอบตัวมัน  ถ้ามีสิ่งกีดขวางข้างหน้าจะสะท้อนเสียงกลับมา มันก็ไม่บินไป
ทางนั้น  วิธีนี้แม้แต่ค้างคาวที่ตาบอดอาจจับแมลงที่กำลังบินเป็นอาหารได้ คนตาบอดก็อาศัย
การสะท้อนเสียงเหมือนกัน  โดยฟังจากการเคาะไม้เท้าตามทางที่เดินไป   และฟังเสียง
สะท้อนดูว่ามีเสียงผิดแปลกไปบ้างหรือไม่  เพราะเสียงสะท้อนจากถนนคอนกรีต สนามหญ้า
โคลน ไม้ ฯลฯ ย่อมผิดกัน
         ระบบการสะท้อนเสียงนี้ยังใช้สำหรับนักสำรวจน้ำมัน โดยทำให้เกิดการระเบิด
แล้วค่อยฟังเสียงสะท้อนจากชั้นหินที่กักแอ่งน้ำมัน  วัดระยะเวลาที่เสียงสะท้อนก็ทราบได้ว่า
ชั้นหินอยู่ใต้ดินลึกลงไปเท่าใด
เสียงดนตรี
         เสียงธรรมดา  เกิดจากคลื่นเสียงที่มีความถี่ไม่สม่ำเสมอ   แต่เสียงดนตรีนั้น
ความถี่ของคลื่นเสียงสม่ำเสมอ
         คนในสมัยโบราณมีเครื่องดนตรีอยู่เพียงอย่างเดียว คือกลองเท่านั้น    แต่ใน
ปัจจุบันนี้จะเห็นได้ว่าเรามีเครื่องคนตรีหลายชนิด  เครื่องดนตรีทุกชนิดถ้าพิจารณาดูให้ดีจะ
พบว่ามีอยู่สิ่งหนึ่งที่เหมือนกัน   นั้นก็คือการใช้วัตถุ   หรือสิ่งที่ยืดหยุ่นได้เพื่อให้เกิดการสั่น
สะเทือนได้ง่าย  ในขณะที่วัตถุเกิดการสั่นสะเทือนด้วยความถี่สม่ำเสมอนั้น  จะเกิดเสียงที่
มีระดับเสียง  และคุณภาพเสียงโดยเฉพาะทีเดียว
         เสียงดนตรีนั้นมีลักษณะที่สำคัญอยู่ 3 ประการ คือ
         ความดัง (loudness) ขึ้นอยู่กับความแรงของการถูกกระทบของเครื่องดนตรี
หรือขึ้นอยู่กับ อัมปลิจูดของคลื่นเสียงที่เกิดขึ้น
         ระดับเสียง (pitch) ขึ้นอยู่กับการสั่นสะเทือนของเครื่องคนตรีแต่ละชิ้น
         คุณภาพของเสียง (Tone quality) ขึ้นอยู่กับแบบแผนของคลื่นเสียง เครื่อง
มือชนิดหนึ่งที่ใช้สำหรับตรวจดูแบบแผนของคลื่นเสียงได้แก่  oscillo scope  เครื่องมือ
ชนิดนี้เปลี่ยนคลื่นเสียงให้เป็นห้วงไฟฟ้า   ซึ่งจะบังคับให้ลำอิเล็กตรอนเดินทางไปในหลอด
มองเห็นเป็นแบบซึ่งเรามองเห็นได้   เครื่องดนตรีแต่ละชนิดให้เสียงที่มีแบบของคลื่นเสียง
ไม่เหมือนกัน  การที่แบบคลื่นเสียงแต่ละชนิดไม่เหมือนกันนี้เอง  ทำให้เราสามารถจะบอก
ได้ว่าเสียงที่ได้ยินเป็นเสียงของดนตรีอะไร
         เครื่องดนตรีในวงดนตรีปัจจุบันส่วนใหญ่ จำแนกได้เป็น 3 ประเภท คือ
         ก. เครื่องดนตรีประเภทใช้สาย
         ข. เครื่องดนตรีประเภทใชลม
         ค. เครื่องดนตรีประเภทใช้ตี
         เครื่องดนตรีที่ใช้สาย  ได้แก่ไวโอลิน ซอวิโอล่า เซลโล(cello)  ซอขนาด
ใหญ่(bass viotin) พิณ(harp) แมนโดลิน (mandolin) กีตาร์(guitar) ขม จะเข้
เป็นต้น  เครื่องดนตรีที่ใช้ลม ได้แก่ ขลุ่ย ขลุ่ยผิว (piccolo)  แตรทองเหลือขนาดเล็ก
(cornet) ปี่ชนิดเสียงแหลม (oboe) บี่ปากงอ (saxophone)  แตรทองเหลืองชนิดชัก
เข้าชักออก (trombone) เป็นต้น  เครื่องดนตรีที่ใช้ตี ได้แก่ ระนาด ระฆัง ฆ้อง เหล็ก
สามเหลี่ยม และกลอง เป็นต้น
         เปียโน  ซึ่งมีช่วงความถี่กว้างที่สุด  คือระหว่าง 30 - 40,000 vps. อาจ
ถือได้ว่าเป็นดนตรีประเภทใช้สาย  แต่ทำให้เกิดเสียงโดยการตีหรือกด  ออร์แกน จัดเป็น
เครื่องดนตรีประเภทใช้ลม  อังกะลุงอาจจัดอยู่ในดนตรีประเภทใช้ลม  ซึ่งทำให้เกิดเสียง
โดยการตีหรือเขย่า
เครื่องดนตรีที่ใช้สาย เช่น ไวโอลินหรืออื่น ๆ ถ้าเราลองสำรวจดูจะพบว่ามีสายหลายสาย
มีความยาวเท่า ๆ กัน  แต่ขนาดต่าง ๆ กัน  ทำให้เกิดเสียงต่าง ๆ กัน  สายที่หนาและ
หนัก  เสียงต่ำเพราะมีความเฉือยมาก  ทำให้มีความถี่น้อย  สายเล็กมีเสียงสูง  เพราะ
เมื่อเกิดการสั่นสะเทือนจะมีความถี่มาก  การจะทำเสียงไวโอลินให้สูงขึ้นทำได้โดยขันสาย
ให้ตึง  เพราะทำให้สั่นสะเทือนโดยมีความถี่สูงขึ้น   ถ้าต้องการทำให้เสียงต่ำลงก็ขันสาย
ให้หย่อนลง โดยการปรับสายไวโอลินทั้งสี่ให้พอเหมาะจะทำให้ได้เสียงดนตรีที่มีระดับเสียง
ต่ำมากจนถึงสูงมาก   นอกจากนี้อาจทำให้เสียงไวโอลินสูงขึ้นได้อีกโดยใช้นิ้วมือแตะที่สาย
ทำให้ความยาวของสายไวโอลินสั้นเข้า  ซึ่งจะสั่นสะเทือนโดยมีความถี่มาก ทำให้เสียงสูง
ขึ้นสายไวโอลินยิ่งยาวเสียงยิ่งต่ำ  เพราะสั่นสะเทือนโดยมีความถี่น้อย
เครื่องดนตรีประเภทใช้ลม   เครื่องดนตรีใช้ลมทุกประเภทมักจะมีท่ออากาศสำหรับช่วยให้
เกิดเสียงเสริม  เวลาใช้ปากเป่าเครื่องดนตรีประเภทนี้ อากาศที่อยู่ภายในท่อจะถูกทำให้
สั่นสะเทือนอย่างรวดเร็ว จำนวนครั้งของการสั่นสะเทือนต่อวินาที(หรือความถี่)ของอากาศ
ในคอลัมน์นี้ขึ้นอยู่กับความยาวของท่ออากาศ     ถ้าท่อยาวเวลาที่ใช้ในการเดินทางก็นาน
ความถี่ก็น้อย  เสียงจะเป็นเสียงต่ำ  ถ้าความยาวของคอลัมน์สั้นความถี่ก็มาก เสียงยิ่งสูง
         ขลุ่ย (flute) ปี่ (clarinet) แซกโซโฟน  ปี่โอโป (oboe)  จะมีรูอยู่ที่
ด้านข้างสำหรับผู้เป่าปิดและเปิดตามชอบใจ  ถ้าเปิดรูตรงใกล้ปากเป่า คลื่นเสียงเดินทาง
ใช้เวลาน้อย  ทำให้เกิดความถี่มากจะให้เสียงสูง
เสียงคน
         จัดได้ว่าเป็นเสียงดนตรีที่ดีเยี่ยมในบรรดาเครื่องดนตรีทั้งหมด  เสียงเกิด
จากอวัยวะเสียง (vocal chord)ซึ่งอยู่ในหลอดเสียง (larynx) แถวคอหอย เป็นเยื่อ
ซึ่งจะทำให้ตึงหรือหย่อนโดยกล้ามเนื้อ เมื่ออวัยวะเสียงตึงและสั่นสะเทือนอย่างรวดเร็วจะ
ได้เสียงสูง  เมื่ออวัยวะเสียงหย่อนและการสั่นสะเทือนช้าเสียงจะต่ำ  มนุษย์ทุกรูปมีเสียง
ไม่เหมือนกัน  เพราะขนาดและความตึงหย่อนของอวัยวะในหลอดเสียงไม่เหมือนกัน  เด็ก
มีอวัยวะเสียงเล็ก  เสียงจึงสูง
         ช่องอากาศในหน้าอก ศีรษะ จมูก คอหอย และ ช่องลมที่ปากทำหน้าที่เป็น
คอลัมน์อากาศ

   การส่งเสียงระยะไกลและการบันทึกเสียง

         การส่งเสียงไปในระยะทางไกล ๆ โดยไม่ต้องตะโกนนั้น  จะอาศัยอุปกรณ์ใน
การช่วย  คือ
       1. ไมโครโฟน (microphone) เปลี่ยนคลื่นเสียงเป็นสัญญาณไฟฟ้าของเสียง
       2. เครื่องขยาย (amplifier) ขยายสัญญาณไฟฟ้าของเสียงให้มีกำลังสูงขึ้น
       3. ลำโพง (loudspeaker)เปลี่ยนสัญญาณไฟฟ้าของเสียงให้เป็นพลังงานเสียง
การบันทึกเสียง เป็นการเก็บพลังงานเสียงไว้ในรูปแบบต่าง ๆ ซึ่งรูปแบบของการบันทึก
เสียงมีดังนี้
       1. แผ่นเสียง  บันทึกไว้ในรูปของอัดเสียง  หรือพลังงานกล
         การบันทึกแผ่นเสียง
      เสียง-ไมโครโฟน-> สัญญาณไฟฟ้าของเสียง-> ขยายสัญญาณ ->พลังงานกล
ทำให้เกิดร่องเสียง
         การเล่นแผ่นเสียง
      ร่องเสียง-เข็มอ่านสัญญาณ->สัญญาณไฟฟ้าของเสียง->ขยายสัญญาณ-ลำโพง->เสียง
ระบบเครื่องเสียง เป็นกระบวนการเปลี่ยนคลื่นเสียงให้เป็นคลื่นไฟฟ้าหรือคลื่นแม่เหล็กไฟฟ้า
แล้วเปลี่ยนกลับมาเป็นคลื่นเสียงตามเดิม
         ระบบเครื่องเสียง  มีส่วนประกอบที่สำคัญอยู่ 3 ส่วน คือ
         1) ภาครับสัญญาณ
         2) ภาคขยายสัญญาณ
         3) ภาคสัญญาณออก
         สัญญาณ หมายถึง คลื่นเสียงที่เปลี่ยนเป็นคลื่นไฟฟ้า  สัญญาณสามารถขยายให้มี
พลังงานมากขึ้นได้ค้วยเครื่องขยาย
         เครื่องเสียงระบบโมโนเป็นระบบเสียงที่ประกอบด้วยภาครับสัญญาณ ภาคขยาย
สัญญาณและภาคสัญญาณออกเพียงชุดเดียว โดยทุก ๆ เสียงจะรวมกันออกทางลำโพงอันเดียว
ดังนี้
         แหล่งกำเนิด > ภาครับ > ภาคขยาย > ลำโพง


         เครื่องเสียงแบบสเตอริโอ เป็นระบบเสียงที่ประกอบด้วยภาครับสัญญาณ  ภาค
ขยายสัญญาณ  ภาคสัญญาณ ซึ่งเสียงจากแหล่งกำเนิดจะแยกออกมาจากลำโพงหลายตัว ทำ
ให้เกิดความรู้สึกถึงตำแหน่งที่มาของเสียง

         แหล่งกำเนิดที่ 1 >ภาครับที่ 1 >ภาคขยายที่ 1>ลำโพง 1
         แหล่งกำเนิดที่ 2 >ภาครับที่ 2 >ภาคขยายที่ 2>ลำโพง 2

      โฟโตอิเล็กตริกเซลล์ (photoeiectric) เปลี่ยนแสงเป็นสัญญาณไฟฟ้าของเสียง

การบันทึกเทป  เป็นการเปลี่ยนแปลงคลื่นเสียงให้อยู่ในรูปของสนามแม่เหล็ก บันทึกลงไป
บนเส้นเทป  เส้นเทปทำจากพลาสติกหรือเซลลูลอยส์ซึ่งฉาบไว้ด้วยสารต่อไปนี้คือ
         1. Cobalt dropped ferric oxide ให้เสียงรบกวนน้อย
         2. Chromium oxide (Cro2) ให้คุณภาพเสียงสูงเพี้ยนน้อย
         3. Ferric oxide ให้เสียงเพี้ยนน้อย สัญญาณสูง
         4. Ferric chrome โดยการเคลือบด้วย Chromium Oxide และ 
Ferric oxide ให้คุณภาพเสียงสูงสุด
         ความเร็วของเทปนี้ใช้ในการบันทึกเสียงมี
         1. 30 นิ้ว/วินาที  ใช้ในการบันทึกเสียงเพื่ออัดลงบนแผ่นเสียง
         2. 15 นิ้ว/วินาที  ใช้ในการบันทึกเสียงเพื่ออัดแผ่นเสียง
         3. 7-1/2 นิ้ว/วินาที ใช้ในการบันทึกเสียงในเครื่องเล่นเทปทั่ว ๆ ไป
         4. 3-3/4 นิ้ว/วินาที ใช้ในการบันทึกเสียงในเทปทั่ว ๆ ไป
         5. 1-1/7 นิ้ว/วินาที ใช้ในการบันทึกเสียงพูด
         6. 15/16 นิ้ว/วินาที ใช้ในการบันทึกเสียงพูดจากการสัมภาษณ์
การบันทึกเทป เพื่ออัดแผ่นเสียงจะใช้เทปที่มีความเร็วสูงก็เพื่อให้เสียงที่บันทึกมีความเพี้ยน
น้อยที่สุด  องค์ประกอบของเครื่องเล่นเทปที่น่าสนใจมี
         ก. หัวลบ (Erase head) : ทำหน้าที่ลบสัญญาณหรือสนามแม่เหล็กที่บันทึกไว้
บนเส้นเทปก่อนการที่จะบันทึก
         ข. หัวบันทึก (record head) : ทำหน้าที่สร้างสนามแม่เหล็กให้เกิดขึ้นบน
เส้นเทป




         ค.  หัวเล่นเทป (Play black head)  : ทำหน้าที่เปลี่ยนสนามแม่เหล็กที่
บันทึกบนเส้นเทป ให้เป็นสัญญาณไฟฟ้า
การบันทึกเสียงลงบนฟิลม์ภาพยนตร์ มี 2 วิธี คือ
         1. บันทึกอยู่ในรูปของสนามแม่เหล็ก  ซึ่งมีวิธีการเหมือนกันกับการบันทึกเทป
         2. บันทึกอยู่ในรูปของแสง  กล่าวคือ
            ก. บนแผ่นฟิลม์จะมีสารไวแสงเคลือบอยู่  ซึ่งสารนี้เมื่อรับแสงจะเกิดการ
เปลี่ยนแปลงทางเคมีเกิดขึ้น
            ข. หลอดฉายทำหน้าที่เปลี่ยนแปลงความสว่างตามสัญญาณไฟฟ้าที่ส่งมากล่าว
คือเปลี่ยนความสว่างของหลอดไฟฟ้าไปตามสัญญาณไฟฟ้าของเสียงที่ส่งมานั้นเอง
การเก็บรักษาเส้นเทปที่บันทึกแล้วไม่ให้เสื่อมคุณภาพง่ายทำโดย
         1. เก็บไว้ในที่ ๆ ไม่มีอุณหภูมิสูง
         2. เก็บไว้ในที่ห่างจากสนามแม่เหล็กหรือสนามไฟฟ้า
         3. เก็บไว้ในที่ ๆ ไม่ความชื้นของอากาศ
  