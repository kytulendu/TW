
                      การบันทึกเสียง

     ความรู้เกี่ยวกับลักษณะของคลื่นเสียง และการเคลื่อนที่ของคลื่นเสียงจากการค้นคว้า
ทดลองของนักวิทยาศาสตร์รุ่นก่อน ๆ นั้น ได้กลายเป็นแนวทางหรือกุญแจต่อการคิดที่จะ
เก็บรักษาเสียงไว้ และสามารถนำมาฟังได้อีกในเวลาที่ต้องการเป็นความปรารถนาของนัก
วิทยาศาสตร์และนักคิดสมัยก่อน
     ในปี พ.ศ.2402 สกอตต์ (Leon Scott) ชาวอังกฤษได้แสดงให้เห็นว่า คลื่น
เสียงเป็นพลังงาน โดยเครื่องมือที่เขาคิดขึ้นประกอบด้วยท่อที่มีแผ่นหนังบาง ๆ ปิดด้านหนึ่ง
ไว้ ตรงกลางหนังมีเข็มเล็ก ๆ ติดอยู่และมีปลายเข็มแตะอยู่ชนท่อนเหล็กทรงกระบอกที่
เคลือบผิวโดยเขม่าคว้นไฟ ท่อนเหล็กทรงกระบอกนี้สามารถหมุนได้ เมื่อเขาทำเสียงที่
ปากท่อด้านเปิด คลื่นเสียงจะทำให้แผ่นหนังสั่นและเข็มที่ติดอยู่กับแผ่นหนังจะครูดเขม่าควัน
ไฟบนผิวท่อนเหล็กทรงกระบอก ทำให้เห็นร่องรอยของการสั่นสะเทือนและเขาพบด้วยว่า 
ร่องรอยของเสียงที่คล้ายกันจะมีลักษณะเหมือนกัน เขาเรียกเครื่องมือของเขาว่า โฟนอ
โตกราฟ(phonautograph) ซึ่งมีความหมายว่า เครื่องเขียนในเสียง (writing in 
sound) แต่เนื่องจากเครื่องมือของเขาเขียนร่องรอยคลื่นเสียงบนเขม่าควันไฟ ซึ่งเป็นสิ่ง
ที่ไม่คงทนจึงทำให้คิดในทางกลับกันได้ยากว่า อาจสามารถทำให้เกิดเสียงเดิมขึ้นมา
จากร่องรอยนี้ต่อมานักค้นคว้าได้มีความรู้เกี่ยวกับลักษณะของคลื่นเสียงมากขึ้น โดยมี
ความรู้ความเข้าใจว่าเสียงเกิดจากการสั่นสะเทือนของวัตถุแล้วถ่ายทอดพลังงานทำให้เกิด
คลื่นเสียงในอากาศคลื่นเสียงนี้ไปกระทบอะไรก็จะทำให้สิ่งนั้นสั่นสะเทือนในลักษณะเดียวกัน
 และความถี่ของการสั่นสะเทือนที่แตกต่างกันทำให้เกิดเสียงแตกต่างกัน เป็นต้น
     ต่อมาอีก 18 ปี คือใน พ.ศ.2420 เอดิสัน (Thomas Edison) จึงเกิดความ
คิดขึ้นว่า เมื่อคลื่นเสียงสามารถทำให้วัตถุที่คลื่นเสียงกระทบสั่นสะเทือนในลักษณะอย่าง
เดียวกันกับการสั่นสะเทือนของแหล่งกำเนิดเสียง ดังนั้น ก็น่าจะทำให้เกิดร่องรอยการสั่น
สะเทือนลงบนเนื้อวัตถุที่มีความคงทนพอสมควรได้ เอดิสันจึงคิดประดิษฐ์เครื่องบันทึก
เสียงซึ่งสามารถทำให้เกิดเสียงเดิมได้เป็นเครื่องแรก
     เครื่องบันทึกเสียงของเอดิสันประกอบด้วย แกนหมุนขนาดใหญ่ห่อด้วยแผ่นดีบุกบาง ๆ
 ต่อกับแกนหมุนข้างหนึ่งเป็นมือหมุน ส่วนอีกข้างหนึ่งเป็นล้อน้ำหนักเพื่อควบคุมความเร็ว
ของการหมุนของแกน มีเข็มเสียงอยู่ตรงกลางของแผ่นสั่นสะเทือน เมื่อนำท่อกรวย
(phone) ติดเข้ากับแผ่นสั่นสะเทือน หมุนมือหมุนให้เข็มครูดไปบนแผ่นดีบุก ขณะที่พูดกรอก
เสียงลงไปในกรวย จะทำให้แผ่นสั่นสะเทิอนและเข็มสั่นในแนวขึ้นลง ทำให้เกิดร่อง
เสียงบนแผ่นดีบุกตื้นบ้างลึกบ้างตามลักษณะของคลื่นเสียง เมื่องเลื่อนเข็มเสียงกลังมาที่จุด
เริ่มต้นแล้วหมุนมือหมุนให้เข้มเสียงครูดตามร่องเสียงเดิมก็จะทำให้แผ่นสั่นสะเทือนสั่นสะ
เทือน และเกิดเสียงขิ้น



     วิธีการบันทึกเสียงลงบนแผ่นเสียงนั้น ทำได้โดยการพูดหรือร้องเพลงเข้าไมโคร
โฟน เพื่อเปลี่ยนพลังงานเสียงให้เป็นพลังงานไฟฟ้า แต่เนื่องจากพลังงานไฟฟ้าที่เกิดขึ้นมี
เพียงเล็กน้อยจึงต้องนำไปขยายด้วยเครื่องขยาย เพื่อให้มีพลังงานสูงขึ้น แล้วส่งไปยังหัว
บันทึกเสียง ภายในหัวบันทึกเสียงมีขดลวดซึ่งอยู่ใจสนามแม่เหล็ก เมื่อมีกระแสไฟฟ้าผ่าน
เข้าไป ขดลวดจะกลายเป็นแม่เหล็ก จึงทำให้เกิดสนามเม่เหล็กซึ่งจะไปเสริมหรือต้าน
กับสนามแม่เหล็กเดิม ทำให้เข็มที่ติดกับขดลวดสั่นสะเทือนมากหรือน้อยตามปริมาณกระแสไฟ
ฟ้าที่ผ่านเข้าไป การสั่นสะเทือนมีผลทำให้ปลายเข็มนั้นกดหนักหรือเบา ทำให้เกิดเป็น
ร่องลึกหรือตื้นบนผิวของแผ่นเสียงที่ต้องการบันทึกเสียง ลักษณะของร่องจะขึ้นอยู่กับความดัง
และระดับเสียงที่พูดเข้าไมโครโฟน ร่องที่เกิดขึ้นนี้เราเรียกว่า "ร่องเสียง"  ใน
ขณะที่บันทึกเสียงนั้น แผ่นเสียงจะหมุนไปด้วย ร่องเสียงที่เกิดขึ้นจะไม่ซ้ำที่เดิม แต่วนเป็น
วงก้นหอยดังที่เราเห็นอยู่โดยทั่วไป
     ในการบันทึกเสียงไว้ในเทปแม่เหล็กเราให้เสียงผ่านไมโครโฟน เพื่อเปลี่ยนเสียง
ให้เป็นไฟฟ้า ความดังและความถี่ของคลื่นเสียงจะทำให้กระแสไฟฟ้าที่เกิดขึ้นเปลี่ยน
แปลงตามในรูปของสัญญาณไฟฟ้า สัญญาณไฟฟ้านี้มีพลังงานน้อยมาก จึงต้องผ่านเครื่อง
ขยายสัญญาณก่อน แล้วจึงผ่านไปยังหัวบันทึกหรือ "หัวเทป" หัวเทปจะบันทึกสัญญาณไว้บน
เทปแม่เหล็กซึ่งเคลื่อนที่ผ่านด้วยอัตราเร็วสม่ำเสมอ หัวเทปประกอบด้วยวงแหวนเหล็ก ซึ่ง
พันด้วยขดลวด เมื่อมีกระแสไฟฟ้าไหลผ่านจะเกิดอำนาจแม่เหล็กในขดลวด วงแหวนเหล็ก
นี้มีช่องแคบ ๆ เมื่อกระแสไฟฟ้าไหลผ่านขดลวดจะเกิดสนามแม่เหล็กในช่องนี้ เมื่อเทป
ผ่านชิดช่องนี้มาก ๆ เหล็กออกไซค์บนเทปจะเป็นแม่เหล็กเนื่องจากสนามแม่เหล็กของหัว
เทปเมื่อกระแสไฟฟ้าที่ผ่านขดลวดมีค่ามาก การเป็นแม่เหล็กของเหล็กออกไซค์บนเทปก็จะ
มากตาม ถ้ากระแสไฟฟ้ามีค่าน้อยการเป็นแม่เหล็กก็จะน้อยตาม โดยวิธีนี้การเปลี่ยนกระ
แสไฟฟ้าซึ่งเปลียนกระแสไฟฟ้าซึ่งเปลี่ยนตามสัญญาณเสียงจะถูกบันทึกไว้บนเทปในรูป
ของสนามแม่เหล็ก
     เมื่อจะฟังเสียงจากเทปตามที่ได้อัดหรือบันทึกไว้ จะต้องให้เทปผ่านหัวผลิต
เสียงด้วยอัตราเร็วเท่ากับขณะบันทึก อำนาจแม่เหล็กบนเทปจะทำให้เกิดสนามแม่เหล็กใน
หัวผลิตเสียง สนามแม่เหล็กนี้ทำให้เกิดกระแสไฟฟ้าในขดลวด แต่เนื่องจากอำนาจแม่เหล็ก
เปลี่ยนแปลงตามคลื่นเสียง กระแสไฟฟ้าที่เกิดขึ้นจึงเปลี่ยนค่าตามไปด้วยเป็นสัญญาณไฟฟ้า
สัญญาณไฟฟ้านี้มีพลังงานน้อย จึงต้องผ่านเครื่องขยายสัญญาณก่อนที่จะเข้าสู่ลำโพง ซึ่งจะทำ
หน้าที่เปลี่ยนสัญญาณไฟฟ้าให้กลับเป็นเสียงเหมือนที่บันทึกไว้
     หลักการเปลี่ยนความสูงของลำอากาศและขนาดของปากหลอดแก้ว ซึ่งทำให้เสียง
เปลี่ยนนี้ มนุษย์นำไปใช้ในการประดิษฐ์เครื่องดนตรีที่ใช้ลมเป่า แล้วดังเป็นเสียงแบ่งออก
ได้เป็น 2 ประเภท ประเภทหนึ่งต้องมี "ลิ้น" ที่ทำด้วยใบลาน ไม้ไผ่หรือโลหะ 
สอดใส่ไว้ เมื่อเป่าลมเข้าไปลิ้นก็จะสั่นเกิดเสียงขึ้นเรียกว่าปี่ อีกประเภทหนึ่งไม่มีลิ้น 
แต่มีรูบังคับทำให้ลมที่เป่าเปลี่ยนทิศทางแล้วเกิดเป็นเสียงขึ้น เรียกว่า ขลุ่ย


การส่งเสียงระยะไกล และการบันทึกเสียง
     มนุษย์และสัตว์หลายชนิดใช้เสียงเป็นสัญญาณติดต่อสื่อสาร ในระยะใกล้ ๆ แต่เมื่อ
อยู่ไกลกันมาก ๆ เราไม่อาจทำเช่นนั้นได้ นักเรียนทราบหรือไม่ว่า เรามีวิธีส่งเสียงไปใน
ที่ห่างไกลมาก ๆ ได้อยางไร
     เสียงที่เกิดขึ้นเมื่อเดินทางห่างออกไปจากแหล่งกำเนิด พลังงานของเสียงจะลดลง
เรื่อย ๆ จนในที่สุดเราจะไม่ได้ยิน เสียงจึงไม่สามารถเดินทางได้ไกล ๆ จึงจำเป็นต้อง
เปลี่ยงพลังงานเสียงให้เป็นพลังงานรูปอื่นที่สามารถส่งไปไกล ๆ ได้ แล้วเปลี่ยนพลัง
งานนั้นเป็นพลังงานเสียงอีกทอดหนึ่ง พลังงานที่เราสามารถส่งไปได้ไกล ๆ มีหลายรูปและ
ที่เราคุ้นเคยกันคือ พลังงานไฟฟ้า เราสามารถส่งเสียงไปได้ไกลเท่าที่เราต้องการ 
โดยการเปลียนพลังงานเสียงเป็นพลังงานไฟฟ้า แล้วส่งไปตามสาย เช่น ระบบโทรศัพท์ 
เมื่อถึงที่หมายปลายทาง จึงเปลี่ยนพลังงานไฟฟ้าให้กลับเป็นพลังงานเสียงตามเดิม
     เทคโนโลยีทางด้านเสียงกำลังพัฒนาไปอย่างรวดเร็ว นอกจากเราจะสามารถส่ง
เสียงไปได้ไกล ๆ แล้วเรายังสามารถบันทึกเสียงต่าง ๆ เก็บไว้ฟังได้อีก นักเรียนรู้จัก
เครื่องบันทึกเสียงลักษณะใดบ้าง แต่ละแบบมีหลักในการบันทึกเสียงเหมือนกันหรือต่างกัน
อย่างไร
     ต่อมาเบอร์ไลเนอร์ (Emile Berliner) ได้ประสมประสานระหว่างความคิด
ของสกอตต์และของเอดิสันเข้าด้วยกัน จนสามารถทำแผ่นเสียงแบนราบเหมือนแผ่นเสียงใน
ปัจจุบันนี้ได้